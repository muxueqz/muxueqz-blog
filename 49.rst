少司命（摘）     ——snowleaf 更新
##########################################################################################################################################
:date: 2010-02-08 02:05:47
:category: 旧文
:slug: 49

秋兰兮麋芜，罗生兮堂下；
绿叶兮素华，芳菲菲兮袭予；
夫人兮自有美子，荪何以兮愁苦；
秋兰兮青青，绿叶兮紫茎；
满堂兮美人，忽独与余兮目成；
入不言兮出不辞，乘回风兮载云旗；
悲莫愁兮生别离，乐莫乐兮新相知；
荷衣兮蕙带，儵而来兮忽而逝；
夕宿兮帝郊，君谁须兮云之际；
与女沐兮咸池，晞女发兮阳之阿；
望美人兮未来，临风怳兮好歌；
孔盖兮翠旌，登九天兮抚彗星；
**竦长剑兮拥幼艾**\ ，荪独宜兮为民正。
呵呵~~
